---
title: "Caiac al riu Célé"
date: 2007-08-05T10:07:47+06:00
draft: false

# meta description
description: "Caiac al riu Célé, a la vall del Lot"

# taxonomies
categories: 
  - "sport"
tags:
  - "kayak"
  - "france"

# post type
type: "post"
---

Els més agosarats (adults i nens majors de 6 anys) decidim anar a fer caiac. Escollim un recorregut de 8 km que farem en tres hores. Lloguem els caiacs dobles a l’empresa Bureau des sports nature que té la base a Conduché i a Saint Cirq Lapopie, a la cruïlla de la vall del Lot amb la vall del Célé, per on farem la baixada. L’empresa ens porta en furgoneta fins a l’inici del descens a Liauzu.

El riu baixa tranquil, molt tranquil. Fins i tot els nens més petits podrien baixar però per seguretat els nens menors de 6 anys no poden anar-hi. En alguns trams el riu baixa amb poca aigua i la panxa del caiac toca i cal baixar per arrossegar la embarcació. Potser alguns adults ens haurem d’aprimar! Veurem el castell maleït amb la seva cabra blanca i travessarem passatges amb altes parets calcàries erosionades pel riu.

A la meitat de la baixada cal fer lliscar els caiacs per una presa. Ja només ens queda una hora. Ens banyem un parell de vegades per refrescar-nos. L’aire és molt calent. Al sol estem a 36 graus.