---
title: "Bouziés – Saint Cirq Lapopie"
date: 2007-08-01T10:07:47+06:00
draft: false

# meta description
description: "Vacances França vall del Lot, França"

# taxonomies
categories: 
  - "leisure"
tags:
  - "camping"

# post type
type: "post"
---

Comencem aquest blog des del [càmping de La Cheneraie](http://www.cheneraie.com/). Es tracta d’un càmping situat prop de la població de Vers, a la vall de Lot, a França. És senzill, petit i molt tranquil. Té piscina i pista de tennis.

Decidim sortir d’excursió amb tota la colla i anem a la població de Bouziés. Cal creuar un pont molt estret per arribar-hi amb el cotxe. És un punt de sortida d’excursions amb vaixell i d’una pista que ens portarà a Saint Cirq Lapopie. La pista es pot fer perfectament amb BTT i té una llargada de 4,5 km. Si aneu a peu, els últims 200 m són de forta pujada per arribar al poble. El camí va pròxim (pràcticament paral·lel) al riu Lot. Travessarem boscos de ribera i plantacions de blat de moro. També hi ha una zona d’escalada esportiva a peu de camí.

Saint Cirq Lapopie és un poble preciós situat dalt d’un espadat rocós que cau sobre el riu. Pugem dalt del mirador des d’on podrem veure fàcilment totes les construccions fortificades del poble i el castell.

Baixem caminant per la carretera fins a la zona anomenada [La Plage](http://www.campingplage.com/) on dinem tranquil·lament a l’ombra d’uns arbres, en un prat, davant de la platja on ens banyem. Havíem deixat un cotxe aquí i anem a buscar els altres cotxes que tenim a Bousiés.

Una excursió molt recomanable però la pròxima vegada podríem agafar les bicicletes. Una vegada som al càmping ens venen a veure el Sergi i la Rosa que s’estan en una casa a la població de Cours, propera on som nosaltres. També apareixen la Marga i l’Enric que tenen un problema amb la reserva. Avui dormiran al càmping municipal de Lamagdeleine i vindran demà a La Cheneraie. A veure si demà podem penjar algunes fotos.