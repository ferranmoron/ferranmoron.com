---
title: "Behobia - San Sebastian"
date: 2011-11-22T08:47:00+01:00
draft: false

# meta description
description: "Crònica de la cursa Behobia - Donosti"

# taxonomies
categories: 
  - "sport"
tags:
  - "running"

# post type
type: "post"
---

![Arribada a meta de la Behobia (foto: Marathon Photos)](/images/BEHL0432.jpg)

Diumenge, la cursa comença a les 11 h a Behobia, un barri proper a Irun. La [Behobia - San Sebastian](http://www.behobia-sansebastian.com/), organitzada a la perfecció per club [CD Fortuna KE](http://www.cdfortunake.com/), té 20 km i un desnivell acumulat d'uns 277 m. Podeu [veure el recorregut aquí](http://runkeeper.com/user/ferranmoron/activity/59838603).


*Pinxos i running, què més es pot demanar?*

Gran cap de setmana a Donosti. Divendres, després d'una bona pallissa amb la furgoneta, arribem tota la colla a Donosti i ens allotgem a l'[hotel Barceló Costa Vasca](http://www.barcelo.com/BarceloHotels/es-ES/Hotels/Spain/SanSebastian/CostaVasca/) que havíem concertat a través de la [central de reservas turísticas](http://www.sansebastianreservas.com/) de San Sebastián. Una bona idea perquè fas la reserva del dorsal per a la Behobia - San Sebastian i també lligues el tema de l'hotel.

Dissabte, dia de turisme per la ciutat, per provar la infinitat de llocs de pinxos i de passejar pel casc antic.

Algunes recomanacions de llocs imprescindibles:

* Txurrut
* Goiz Argi
* La Cuchara de San Telmo
* Zeruko

I diumenge, la cursa. L'ambient és increïble durant tot el recorregut. Famílies senceres, nens, grans, joves... tothom animant. Res a veure amb altres mitges maratons en què et trobes bastant sol durant la cursa. Només per això ja paga la pena fer-la.

Finalment, un bon temps (1:35:48) que per mi està força bé.

I per acabar, només vull remarcar la importància d'anar ben entrenats. No deixa de ser una cursa tipus mitja marató amb un cert desnivell i és trist trobar-se gent que es troba malament, vomitant, desmaiats o senzillament a peu. I penso que és perquè l'efecte crida és molt gran i s'apunten corredors esporàdics que no tenen la preparació adequada.

I ara, a preparar la 34a edició de la [Marató de Barcelona](http://www.zurichmaratobarcelona.es/) que tindrà lloc el 25 de març.
